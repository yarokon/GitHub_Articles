# Порошенко ввів санкції проти Яндекса, Вконтакте, Одноклассников та інших

*Вівторок, 16 травня 2017, 10:45*

![Заборона соцмереж](/images/blocking_sites.jpg "Заборона соцмереж")

Президент Петро Порошенко підписав указ, яким ввів в дію рішення РНБО про оновлення списку санкцій проти низки російських компаній, серед яких "Аерофлот", соцмережі "Вконтакте" і "Одноклассники", компанія "Яндекс" тощо.

Цей указ розміщено на [сайті][1] президента.

"Відповідно до статті 107 Конституції України постановляю: 1. Увести в дію рішення Ради національної безпеки і оборони України від 28 квітня 2017 року "Про застосування персональних спеціальних економічних та інших обмежувальних заходів (санкцій)" (додається)", - сказано у ньому.

Рішення РНБО передбачає введення санкцій проти низки фізичних та юридичних осіб. Зокрема, проти ТОВ **"Яндекс"** (Общество с ограниченой ответственностью "Яндекс"), популярних російських соцмереж **Вконтакте, Одноклассники, поштовий сервіс Mail.ru**.

Згідно з рішенням, інтернет-провайдери мають заборонити доступ до низки ресурсів/сервісів Яндекса, серед яких карти Яндекса yandex.ua/maps та інші сервіси як російського, так і українського Яндексу.

Також серед російських компаній, які підпали під санкції, "Лабаторія Касперського", "Доктор Веб", "Аерофлот", **"1С"** та низка російських авіакомпаній та підприємств, телекомпанія "НТВ", "Алмаз-Антей", "Газпром Банк".

З повним списком юридичних осіб, що підпали під санкції, можна ознайомитися [тут][2].

![Мемасік](/images/joke.jpg "Мемасік")

[Українська правда][3]

___

<dl>
  <dt>Alla Tarasenko</dt>
  <dd>При блокуванні соцмереж та інших інтернет продуктів, люди і особисто я втратили великий пласт інформаціі. Фото, відео, листування, електронні скриньки. Це обмеження прав і свобод людини.</dd>
  <dt>Андрей Бурдыков</dt>
  <dd>Хайпанем Facebook немножечко)</dd>
  <dt>Ярослав Белобров</dt>
  <dd>Зате всі взнають що таке VPN</dd>
  <dt>Катерина Волкова</dt>
  <dd>Те відчуття коли закінчила курси по 1С</dd>
</dl>

[1]: http://www.president.gov.ua/documents/1332017-21850
[2]: http://www.president.gov.ua/storage/j-files-storage/00/40/30/6f76b8df9d0716da74bb4ae6a900d483_1494864914.pdf
[3]: http://www.pravda.com.ua/news/2017/05/16/7144033/